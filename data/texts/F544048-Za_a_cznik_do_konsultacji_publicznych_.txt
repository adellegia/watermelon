Ref. Ares(2020)4366572 - 22/08/2020

Komentarze i uwagi

1 Wybór odpowiedniego wariantu

Po  pierwsze,  jeżeli  Komisja  Europejska  wyraża  chęć  wprowadzania  tak  daleko  idących 

rozwiązań, to słuszne zdaje się być podejście gwarantujące najszerszy możliwy zakres inter-

wencji. W przypadku wariantów 1 i 2 interwencja koncentrowałaby się jedynie na podmio-

tach posiadających pozycję dominującą, co (nawet jeśli próg interwencji w stosunku do za-

chowań  jednostronnych  zostałby  obniżony)  nie  rozwiązałoby  pewnych  problemów  z 

konkurencją  strukturalną  wskazanych  w  dokumencie  Komisji,  takich  jak  powstawanie  mil-

czących / algorytmicznych zmów.

Ograniczanie  zakresu  zastosowania  Nowego  Narzędzia  jedynie  do  niektórych  sektorów 

(warianty  2  i  4)  mogłoby  prowadzić  do  niejasności  i  potencjalnej  arbitralności  decyzyjnej, 

ponieważ  sam  podział  na  rynki  cyfrowe  i  tradycyjne  jest  podziałem  nieostrym.  Jedynym 

wariantem, który w pełni pasuje do inicjatywy Komisji wydaje się być więc wariant numer 3. 

2 Podstawa prawna nowego narzędzia 

Komisja  wskazuje,  że  zgodnie  z  ogólnym  celem  zapewnienia  uczciwej  i  niezakłóconej 

konkurencji na rynku wewnętrznym podstawą prawną takiego nowego narzędzia konkurencji 

byłby art. 103 TFUE w połączeniu z art. 114 TFUE. Można w tym miejscu zastanowić się, 

czy przyjęcie takiej podstawy prawnej jest poprawne i wystarczające. 

Artykuł  103  TFUE  uzupełnia  normy  materialne  zawarte  w  art.  101  i  102  TFUE  poprzez 

stworzenie  podstaw  dla  aktywności  instytucji  Unii  Europejskiej,  które  zapewniają  efekty-

wność  tych  przepisów  dzięki  wydaniu  regulacji  o  charakterze  wykonawczym,  zapewniają-

cych  skuteczne  wdrażanie  zakazów  praktyk  ograniczających  konkurencję,  m.in.  w  drodze 

ustanowienia kar administracyjnych za naruszenie zakazów czy też modyﬁkacji zakresu ich 

stosowania (Jurkowska, 2007). 

Nowe narzędzie Komisji Europejskiej miałoby jednak również na celu niejako wdrażanie na 

rynek  warunków  konkurencji  bez  uprzedniego  stwierdzania  naruszenia  art.  101  i  /  lub  102 

TFUE. Czy art. 103 TFUE mógłby być więc podstawą prawną postępowania wykraczającego 

poza  art.  101  i  102 TFUE? Wydaje  się  to  wątpliwe.  Najwyraźniej  właśnie  dlatego  Komisja 

rozważa  oparcie  się  również  na  podstawie  prawnej  dotyczącej  rynku  wewnętrznego  (114 

TFUE). Podawanie jako podstawy prawnej kilku przepisów traktatu, w tym artykułów doty-

czących zbliżania ustawodawstw, jest bardzo częstą praktyką unijnego ustawodawcy. Dzieje 

się tak zazwyczaj w przypadku, gdy przyjmowany akt prawny równocześnie dotyczy dwóch 

lub  więcej  polityk  unijnych,  a  żadna  z  nich  nie  jest  dominującym  celem  aktu  (Kowalik-

Bańczyk  i  Dąbrowska-Kłosińska,  2012).  Podobnie  uczyniono  w  związku  z  dyrektywą  w 

sprawie  odszkodowań,  lecz  wydaje  się,  że  wtedy  uzasadnienie  było  bardziej  satysfakcjonu-

jące (chodziło o harmonizację prawa konkurencji w całej UE w celu zapewnienia jednolitości 

i skuteczności  egzekwowania przepisów). 

Być  może  Komisja  Europejska  powinna  głębiej  rozważyć,  czy  zaproponowane  podstawy 

prawne będą wystarczające, czy jednak koniecznie byłoby dokonanie zmian w TFUE, zgod-

nie z procedurą określoną w art. 48 Traktatu o Unii Europejskiej .1

3 Środki zaradcze i zasada proporcjonalności

Zasada proporcjonalności stanowi kryterium zgodności z prawem wszelkich działań organów 

Unii  Europejskiej,  włącznie  z  decyzjami  Komisji  w  sprawach  praktyk  ograniczających 

konkurencję. Podstawa traktatowa znajduje się w art. 5 ust. 4 Traktatu o Unii Europejskiej. 

Artykuł  ten  stanowi,  że  zakres  i  forma  działania  Unii  nie  wykraczają  poza  to,  co  jest 

konieczne do osiągnięcia celów Traktatów oraz że instytucje Unii stosują zasadę proporcjon-

alności zgodnie z Protokołem w sprawie stosowania zasad pomocniczości i proporcjonalnoś-

ci.  Doprecyzowana  w  orzecznictwie  treść  zasady  wymaga,  aby  akty  instytucji  unijnych  nie 

wykraczały poza to, co jest odpowiednie i niezbędne do realizacji zgodnych z prawem celów. 

Zasada  proporcjonalności  w  rozumieniu  prawnym  dotyczy  nakazu  podejmowania  środków 

adekwatnych  do  założonych  celów  (Maliszewska-Nienartowicz,  2007),  a  w  zakresie 

stosowania prawa konkurencji wyznacza ona granice swobodnego uznania Komisji podejmu-

jącej działania władcze wobec jednostek.

Wstępna ocena regulacji może rodzić pewne wątpliwości w zakresie obowiązywania zasady 

proporcjonalności  w  stosunku  do  Nowego  Narzędzia.  Komisja  po  pierwsze  twierdzi,  że 

wszystkie  rozważane  przez  nią  warianty  mają  podobny  zakres,  ponieważ  nie 

zakładają  stwierdzenia  naruszenia  ani  nakładania  kar  pieniężnych  (Komisja  Europejska, 

1

 Art. 48, Traktat o Unii Europejskiej (Dz. U. z 2004 r. Nr 90, poz. 864/30 z późn. zm.).

2020,  s.  4).  Między  wierszami  można  wyczytać,  że  fakt,  iż  Komisja  nie  nakłada  na  przed-

siębiorców kar pieniężnych, oznacza jej zdaniem, że wpływ ekonomiczny Nowego Narzędzia 

będzie ograniczony. Byłoby to zaskakujące, ponieważ wpływ środków behawioralnych i / lub 

strukturalnych,  mogących  powodować  radykalne  zmiany  modeli  biznesowych  przed-

siębiorstw  i  /  lub  restrukturyzację  całych  branż  może  być  ogromny  i  nawet  potencjalnie 

znacznie większy niż samej kary pieniężnej.

Proporcjonalność  poniesionych  przez  przedsiębiorców  kosztów,  zdaniem  Komisji,  miałaby 

zostać zapewniona przez fakt, iż środki zaradcze musiałyby być ograniczone jedynie do ta-

kich, które umożliwiałyby prawidłowe działanie badanego rynku, a korzyści dla konsumen-

tów wynikające z interwencji powinny przewyższać te koszty (Komisja Europejska, 2020, s. 

4).

Dotychczasowy  reżim  prawa  konkurencji,  którego  głównym  elementem  jest  stwierdzanie 

naruszenia art. 101 lub 102 TFUE, przewiduje w uproszczeniu, że środki zaradcze powinny 

być  do  tego  naruszenia  proporcjonalne.  Reguluje  to  artykuł  7  Rozporządzenia  nr  1/2003, 

który  określa  zakres  zastosowania  zasady  proporcjonalności  w  tych  sytuacjach .  Zgodnie  z 

2

art. 7 ust. 1 Rozporządzenia nr 1/2003, Komisja może użyć wobec zainteresowanych przed-

siębiorców  środków  zaradczych  o  charakterze  behawioralnym  lub  strukturalnym,  propor-

cjonalnych do popełnionego naruszenia i koniecznych do jego skutecznego zakończenia . W 

3

tym celu Komisja może użyć zarówno środków zaradczych o charakterze behawioralnym jak 

i strukturalnym. Środki strukturalne zastosować można jednak jedynie wtedy, gdy nie istnieją 

równie skuteczne środki behawioralne, lub gdy równie skutecznie środki behawioralne były-

by bardziej uciążliwe dla zainteresowanych przedsiębiorstw niż środki strukturalne.

Przepis  ten  stosuje  się  jednak  jedynie  w  przypadku  stwierdzenia  naruszenia  przepisów  101 

lub 102 TFUE, którego nie przewiduje Nowe Narzędzie. Powstaje przez to obawa, że korzys-

tanie przez Komisję z Nowego Narzędzia nie nakłada wprost obowiązku zachowania propor-

cjonalności,  co  umożliwiłoby  jej  stosowanie  bardziej  dalekosiężnych  środków  zaradczych, 

2

 Przepis ten stanowi, że jeżeli Komisja, działając z urzędu lub na wniosek, stwierdzi naruszenie art. 
81  lub  82  Traktatu,  może  w  drodze  decyzji  nakazać  przedsiębiorstwom  lub  związkom  przed-
siębiorstw,  których  sprawa  dotyczy,  by  zaprzestały  takiego  naruszenia.  W  tym  celu  Komisja  może 
użyć  wobec  przedsiębiorstw  środków  zaradczych  o  charakterze  behawioralnym  lub  strukturalnym, 
proporcjonalnych do popełnionego naruszenia i koniecznych do jego skutecznego zakończenia.

3

  Artykuł  7  Rozporządzenia  1/2003  z  16  grudnia  2002  w  sprawie  wprowadzenia  w  życie  reguł 
konkurencji ustanowionych w art. 81 i 82 Traktatu, OJ L 1, 4.1.2003, s. 1–25.

niż tych przewidzianych w art. 7 rozporządzenia 1/2003. Wskazuje się, że byłaby to sytuacja 

wysoce  niepożądana,  ponieważ  paradoksalnie  stawiałaby  ona  w  gorszej  sytuacji  podmioty, 

które nie popełniły naruszenia przepisów (Lamadrid, 2020). 

Należy zastanowić się, czy takie obawy są uzasadnione. Pewnych wskazówek mogą dostar-

czyć  rozważania,  które  były  prowadzone  w  orzecznictwie  na  temat  obowiązywania  zasady 

proporcjonalności w stosunku do decyzji zobowiązujących, w których również nie ma wzmi-

anki o obowiązku zachowania zasady proporcjonalności w przepisie je regulującym (tj. art. 9 

Rozporządzenia 1/2003) oraz które też nie przewidują stwierdzenia naruszenia.

Wypowiadając  się  w  tym  zakresie,  początkowo  Sąd  Pierwszej  Instancji  w  sprawie  Alrosa 

przyjął, że w przypadku decyzji zobowiązujących, spoczywający na Komisji ciężar dowodu 

połączony  z  obowiązkiem  przeprowadzenia  analizy  faktyczno-ekonomicznej  ma  mieć  tak 

samo  wysoki  stopień  intensywności,  jak  w  przypadku  decyzji  stwierdzających  naruszenie, 

zgodnie  z  art.  7  Rozporządzenia  1/2003 .  Takie  rozwiązanie  niewątpliwie  zapewniłoby 

4

wysoki poziom ochrony przedsiębiorców przed dyskrecjonalnym działaniem Komisji, nato-

miast sama procedura zobowiązaniowa straciłaby na swojej atrakcyjności. Komisja musiała-

by  sama  przeprowadzić  własną  analizę  faktyczną  i  ekonomiczną  w  poszukiwaniu  mniej 

uciążliwych  środków  zaradczych  od  tych  zaproponowanych  przez  przedsiębiorców  i  uz-

nanych przez Komisję za wiążące. 

Ten pogląd nie został więc przyjęty przez Trybunał Sprawiedliwości w wyroku z dnia 29 cz-

erwca 2010 r. TS po pierwsze słusznie uznał, że mimo iż w przeciwieństwie do art. 7 Roz-

porządzenia nr 1/2003, w art. 9 tego aktu brak jest wyraźnej wzmianki o proporcjonalności, 

jednak jako ogólna zasada prawa Unii, zasada proporcjonalności powinna być respektowana. 

Po drugie, wyraźnie zostało stwierdzone, że zakres stosowania zasady proporcjonalności jest 

różny w przypadku przepisów art. 7 i 9 Rozporządzenia nr 1/2003. W argumentacji TS moż-

na wskazać dwa powody, dla których ten zakres jest odmienny. Po pierwsze, TS wskazał, iż 

konkretne „cechy mechanizmów” przewidzianych w art. 7 i 9 Rozporządzenia nr 1/2003, a 

także  „działania,  których  podjęcie  umożliwia  każdy  z  tych  przepisów  rozporządzenia”,  są 

różne,  przez  co  ciążący  na  Komisji  obowiązek  zapewnienia  poszanowania  zasady  propor-

cjonalności ma inny zakres i treść, w zależności od tego czy rozważany jest on w kontekście 

4

  Wyr.  SPI  z  11.07.2007  r.  w  sprawie  T-170/06  Alrosa  Company  Ltd  v.  Komisja, 
ECLI:EU:T:2007:220.  

pierwszego, czy drugiego z omawianych przepisów. Po drugie, zdaniem TS przedsiębiorstwa 

proponujące zobowiązania na podstawie art. 9 Rozporządzenia nr 1/2003 świadomie akceptu-

ją okoliczność, że ich ustępstwa mogą wykraczać poza zakres, który Komisja mogłaby sama 

wyznaczyć w decyzji wydanej zgodnie z art. 7 Rozporządzenia. 

Przenosząc te rozważania na grunt działań legislacyjnych w zakresie wprowadzania Nowego 

Narzędzia, nie jest jeszcze jasne w jakim stopniu Komisja będzie chciała zapewnić przestrze-

ganie zasady proporcjonalności. Sytuacja przedsiębiorców, którzy potencjalnie byliby objęci 

środkami zaradczymi w ramach Nowego Narzędzia jest inna, niż tych będących adresatami 

decyzji  uznających  zobowiązania  przedsiębiorców  za  wiążące.  W  pierwszym  przypadku 

bowiem  środki  zaradcze  byłyby  nakładane  jednostronnie,  bez  udziału  przedsiębiorcy.  Oz-

nacza  to,  że  standard  stosowania  zasady  proporcjonalności  w  zakresie  nowego  narzędzia 

powinien być tożsamy (tak samo wysoki) z tym wynikającym z art. 7.

Zgodnie  ze  wstępna  oceną  regulacji,  przy  badaniu  proporcjonalności,  Komisja  ma  zamiar 

brać pod uwagę z jednej strony koszty poniesione przez przedsiębiorców związane z narzu-

conymi środkami zaradczymi oraz z drugiej strony korzyści dla konsumentów wynikające z 

interwencji. Wydaje się jednak, że poza samymi kosztami, Komisja powinna również badać 

czy  korzyści  wynikające  z  interwencji  dla  konsumentów  równoważą  same  antykonkuren-

cyjne skutki występujące na rynku, spowodowane przykładowo stwierdzonym strukturalnym 

brakiem konkurencji. W takim przypadku element stwierdzenia naruszenia byłby zastąpiony 

elementem stwierdzenia strukturalnego braku konkurencji, a standard ochrony wynikający z 

art. 7 Rozporządzenia 1/2003 byłby zachowany. 

4. Podsumowanie

Nowe  Narzędzie  stanowi  zmianę  paradygmatu  w  sprawach  praktyk  ograniczających 

konkurencję oraz nadużywania pozycji dominującej w unijnym prawie konkurencji. Z syste-

mu  bazującego  wyłącznie  na  interwencjach  ex-post  mielibyśmy  przejść  do  systemu  bazu-

jącego  łącznie  na  interwencjach  ex-post  i  ex-ante.  Część  problemów,  które  sprawiły,  że 

Komisja zaczęła rozważać przedmiotową zmianę, takie jak problem milczących zmów i oli-

gopolu  (teraz  problem  algorytmicznych  milczących  zmów  (Mleczko,  2018)),  nie  stanowi 

szczególnego  novum  w  prawie  konkurencji.  Przykładowo,  jedna  z  najważniejszych  prac 

dotyczących  istoty  problemu  oligopolu  powstała  już  w  latach  60-tych  dwudziestego  wieku 

(Turner, 1962). Przez cały ten czas, unijne prawo konkurencji nie było sobie w stanie poradz-

ić z milczącymi zmowami, co było marginalizowane ze względu na stosunkowo rzadkie ich 

występowanie na rynkach tradycyjnych. Przez ostatnie lata byliśmy świadkami ogólnoświa-

towego procesu reﬂeksji na temat adekwatności obecnych reguł prawa konkurencji w dobie 

gospodarki cyfrowej. I chociaż to właśnie nowe realia rynków cyfrowych stanowiły impuls 

do reﬂeksji, to wydaje się, że nowe uprawnienia Komisji Europejskiej obejmą również rynki 

tradycyjne.  Mechanizm  egzekwowania  prawa  konkurencji  w  zakresie  praktyk  ograniczają-

cych  konkurencję  oraz  nadużywania  pozycji  dominującej  oparty  na  łączonym  systemie  ex-

post i ex-ante nie jest zupełnie unikalny. Istnieje kilka jurysdykcji, w szczególności Wielkiej 

Brytanii, Izraela, Grecji czy Meksyku, które posiadają podobny instytucje badania rynku w 

swoich  systemach  prawa  konkurencji.  Jest  to  wyjątkowo  potężne  narzędzie  w  arsenale  or-

ganów ochrony konkurencji, które mogą interweniować przeciwko pewnej strukturze rynku 

lub  nieprawidłowościom  w  jego  funkcjonowaniu  bez  uprzedniego  stwierdzenia  naruszenia 

standardowych  reguł  konkurencji.  Tym  bardziej  uzasadnione  są  obawy  przed  potencjalnym 

wykorzystywaniem  takiego  narzędzia  niezgodnie  z  przeznaczeniem.  Analogicznych 

przykładów dostarcza kontrowersyjny proces liberalizacji sektora energetycznego za pomocą 

decyzji  zobowiązujących  sprzed  kilku  lat  (Ostrowski,  2013). Wydaje  się  jednak,  że  na  tym 

etapie  należy  pozytywnie  ocenić  inicjatywę  Komisji  Europejskiej  w  zakresie  Nowego 

Narzędzia. Unijne prawo konkurencji cechuje pewnego rodzaju ewolucyjny charakter, a jego 

cele  i  wartości  zapewniają  elastyczne  narzędzie  egzekwowania  prawa,  które  można  wyko-

rzystać do uwzględnienia zmieniających się realiów na rynkach cyfrowych (Ezrachi, 2018, s. 

26).  Z  oczywistych  względów,  wszelkie  kroki  w  celu  znacznego  przeredagowania  reguł 

prawa konkurencji powinny być podejmowane z wyjątkową ostrożnością. Komisja powinna 

być  otwarta  do  współpracy  z  zainteresowanymi  stronami  w  kolejnych  etapach  konsultacji, 

aby  wypracować  rozwiązanie,  który  eliminowałoby  wszelkie  dostrzeżone  luki  w  egzek-

wowaniu  przepisów  przy  jednoczesnym  zachowaniu  jasnych  ram  prawnych  i  zapewnieniu 

skutecznej kontroli sądowej. 

